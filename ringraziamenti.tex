\chapter*{Ringraziamenti}
\label{ch:ringraziamenti}

\textit{Dedico questo spazio del mio elaborato a tutte le persone che hanno contribuito alla realizzazione dello stesso, e che mi sono state vicine durante questi anni.}

\textit{Al prof. Cabitza e al dott. Campagner, per avermi permesso di prendere parte a questo progetto, accompagnandomi nella fase conclusiva del mio percorso accademico. Grazie per la fiducia dimostratami e per avermi supportato nel mio lavoro, pur lasciandomi la libertà di esplorare e sviluppare autonomamente il progetto.}

\textit{Ai miei genitori; grazie perché avete abbastanza forza per starmi vicino, abbastanza coraggio per starmi lontano e abbastanza amore per incontrarci a metà strada.}

\textit{A Sere e Dami; io vivo in due mondi: in uno sono la sorella minore, nell'altro la maggiore. Grazie per renderli entrambi piú sopportabili, per dirmi dove devo andare e farmi credere di sapere dove sto andando, per tracciare la differenza tra affetto e affetto e poi dimenticarci che esiste.}

\textit{Ad Ale, Cami e Giada, perché quasi tutto quello che so sul volersi bene l'ho imparato con voi.}

\textit{Ai miei amici, perché anche quando parto o sparisco, so di avere un posto in cui poter sempre tornare. Siete la mia casa, la mia famiglia, la mia Tana.}

\textit{A Giulia e Clara; c'era un tempo in cui a tenerci lontane erano gli spazi tra un banco e l'altro, in cui condividevamo un libro di inglese in tre, e scambiavamo le ore di lezione con ore di vite illimitate. Forse adesso il tempo è limitato, ma non per questo meno prezioso, e forse siamo un po' meno spensierate, ma di certo non meno vicine.}

\textit{A Simo e Dani, perché tra le mie più grandi fortune c'è il fatto di avere un posto speciale come Siviglia da poter chiamare casa, e due persone speciali come voi da poter chiamare amiche.}